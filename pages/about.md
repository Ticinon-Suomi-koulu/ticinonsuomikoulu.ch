---
layout: default
title: Suomikoulusta
permalink: /about/
---

### Yleistä tietoa koulustamme

Ticinon Suomi-koulu on perustettu vuonna 2025 ja koulun johtajana toimii
Susanne Soldini.

Koulu tukee perheitä, jotka haluavat kasvattaa lapsensa kaksi– tai
monikielisiksi. Opetuksen tavoitteena on kehittää ja ylläpitää suomen
kielen taitoa, tutustuttaa Sveitsissä asuvia suomalaislapsia
suomalaisiin tapoihin, kulttuuriin, perinteisiin ja kirjallisuuteen.
Yksi toiminnan tärkeimmistä tavoitteista on lisäksi saada lapset
innostumaan suomen kielestä ja sen käytöstä ja iloitsemaan oppimisesta.
Suomi-koulussa lapsilla on mahdollisuus luoda uusia
vuorovaikutussuhteita eri kulttuuri- ja kielitaustoista tuleviin
oppijoihin ja samalla vahvistaa omaa kaksi- tai monikielistä
kulttuuri-identiteettiään. Opetuksen tavoitteita arvioidaan pitkin
vuotta, minkä tarkoituksena on tukea lapsen kehityksen ja oppimisen
jatkumoa.

Toivomme koulun olevan myös kohtauspaikka sveitsinsuomalaisille
vanhemmille.
